#-*- mode: mandoku-view; -*-
#+DATE: 2015-08-30 21:51:33.664439
#+TITLE: 大休珠禪師語錄
#+PROPERTY: CBETA_ID J27nB192
#+PROPERTY: ID KR6q0413
#+PROPERTY: SOURCE Jiaxing Canon Vol. 27, No. B192
#+PROPERTY: VOL 27
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0413_J_006-0199c> 
#+PROPERTY: JUAN 6

住越城天華寺百問
 曹溪大休珠禪師住越城天華寺百問卷第六¶
嗣法弟子德明答頌¶
瑞鹿法孫行信編次¶

問振動乾坤即不問絲毫不挂事如何。¶

答脫殼烏龜飛上天。¶

頌。
#+BEGIN_VERSE
「　滿面慚惶不識羞溪山浪說笑顛頭默然打破¶扶桑國放出金烏劫外遊
#+END_VERSE
」¶

問粉骨碎身未足酬一句了然超百億作麼生說個¶
超底道理。¶

答瓦礫翻身。¶

頌。
#+BEGIN_VERSE
「　瓦礫翻身透古今從教何處不稱尊直饒無句¶言前薦猶落牟尼後子孫
#+END_VERSE
」¶

問歷劫深恩終難報為甚雲門又打伊。¶

答家富小兒嬌。¶

頌。
#+BEGIN_VERSE
「　指天指地老狐精世間若個是生盲當初早遇¶雲門老免使人人墮塹坑
#+END_VERSE
」¶

問賊來須打客來須待且道作麼生辨別。¶

答二俱不受。¶

頌。
#+BEGIN_VERSE
「　惱得心中怒氣沖反將一箭射虛空嚇得須彌¶心膽碎至今千古鬧哄哄
#+END_VERSE
」¶

問古是今人去今是古人來不涉今古句試請拈出¶
來。¶

答平地兩條溝。¶

頌。
#+BEGIN_VERSE
「　只有天在上更無山與齊舉頭紅日近回首白¶雲低
#+END_VERSE
」¶

問高揖釋迦不拜彌勒時如何。¶

答也須喫棒。¶

頌。
#+BEGIN_VERSE
「　金烏夜半逞風流黃鶴峰高得自由驀地踏翻¶千尺浪盲龜跛鱉也優游
#+END_VERSE
」¶

問德山托缽且置勿論巖頭密啟其意又作麼生。
<pb:KR6q0413_J_006-0200a>¶

答暗裡藏春色。¶

頌。
#+BEGIN_VERSE
「　德山老德山老托起缽盂沿街討出門撞著帶¶角虎擬議遭他一口咬雖然只得三年活金風吹¶動殘花草
#+END_VERSE
」¶

問頭云且喜老漢會末後句會與不會則不問且道¶
如何是末後句。¶

答明破即不堪。¶

頌。
#+BEGIN_VERSE
「　句裏乘機劈面來虎頭虎尾任君猜泥牛踏破¶天邊月收拾胡兒鐵草鞋
#+END_VERSE
」¶

問淮州牛喫禾益州馬腹脹天下覓醫人灸豬左膊¶
上且道其中意旨如何。¶

答山之南水之北。¶

頌。
#+BEGIN_VERSE
「　申出兜羅綿手把住四恩三有撞著覓醫童子¶不可放他逃走
#+END_VERSE
」¶

問趙州勘破婆子且道那裡是他勘破處。¶

答露。¶

頌。
#+BEGIN_VERSE
「　婆婆慣要逞風流淡抹濃粧不識羞自從趙老¶親相識只得逢人暗點頭
#+END_VERSE
」¶

問大顛一般扣齒為甚麼擯卻首座。¶

答知事少時煩惱少識人多處是非多。¶

頌。
#+BEGIN_VERSE
「　嚴令當行痛下錐眉毛竅裡沒些些可憐一片¶婆心切千古流傳法不違
#+END_VERSE
」¶

問三冬無暖氣枯木倚寒崖為甚麼燒卻菴。¶

答水向石邊流出冷風從花裡過來香。¶

頌。
#+BEGIN_VERSE
「　杜撰老婆把火燒菴燎卻面門無處伸冤一時¶不了千古流傳
#+END_VERSE
」¶

問來如穿衫去如脫襖在今時可謂罕聞為甚麼九¶
峰不肯泰首座。¶

答錯錯。¶

頌。
#+BEGIN_VERSE
「　從來不著這襤衫脫卻方知恁麼閒虛空放出
<pb:KR6q0413_J_006-0200b>¶拿雲手播滿乾坤任意頑
#+END_VERSE
」¶

問天童曩來惟抱主拍落無依反叱非畢竟天童底¶
是雲門底是。¶

答總不是。¶

頌。
#+BEGIN_VERSE
「　深深直到歸山處反罵胡僧老古錐雲門不識¶白拈賊鼻孔撩天向下垂
#+END_VERSE
」¶

問問佛答佛問祖答祖不問佛不問祖答個甚麼。¶

答請和尚再舉看。¶

頌。
#+BEGIN_VERSE
「　山自高來水自深野雲處處不相親可憐不遇¶攀花手狼籍枝頭多少春
#+END_VERSE
」¶

問一口氣還轉得一大藏教也無。¶

答常憶江南三月裏鷓鴣啼處百花香。¶

頌。
#+BEGIN_VERSE
「　碧天千古月寒潭曉夜光截斷葛藤處溪山路¶轉長
#+END_VERSE
」¶

問四方八面來時如何。¶

答切忌動著。¶

頌。
#+BEGIN_VERSE
「　眉鋒剔起幾重關木偶難移心膽寒乾坤收在¶毫端上捏碎千山與萬山
#+END_VERSE
」¶

問不用如何若何便請單刀直入作麼生說個入的¶
道理。¶

答不動干戈自太平。¶

頌。
#+BEGIN_VERSE
「　青青山色滿祗園倒跨長溪月一潭龍泉飛出¶張牙爪不斬蕭何令不傳
#+END_VERSE
」¶

問多寶塔前合談何事。¶

答揭諦莎婆訶。¶

頌。
#+BEGIN_VERSE
「　寶塔橫吞四部洲掌中珠子孰能收夜深不許¶蒼龍現牛斗光寒萬里秋
#+END_VERSE
」¶

問齋時一缽和羅飯未審時人作麼消。¶

答滿缽盛將來。¶

頌。
#+BEGIN_VERSE
「　粟子無觔也大奇倉沒底任施為和盤托出
<pb:KR6q0413_J_006-0200c>¶家常飯萬古叢林作話題
#+END_VERSE
」¶

問鐘樓上念讚床腳下種菜且道明甚麼邊事。¶

答張公喫酒李公醉。¶

頌。
#+BEGIN_VERSE
「　樓閣遲遲月影新清風多在好園林浮萍不落¶青山外花雨紛紛滿月津
#+END_VERSE
」¶

問橫按拄杖當門座且道如何過此關。¶

答腳跟未動。¶

頌。
#+BEGIN_VERSE
「　把斷三關不漏機威風凜凜孰能窺正令從來¶行到底不與人間理是非
#+END_VERSE
」¶

問但有言說都無實義即今說也說了言也言了且¶
道是甚麼義。¶

答灼破一天秋。¶

頌。
#+BEGIN_VERSE
「　說說原來無說說石女何曾失卻節言言不失¶無價珍也是區區眼裡楔
#+END_VERSE
」¶

問有時一喝不作一喝用既不作一喝用畢竟作甚¶
麼用。¶

答三千里外定淆訛。¶

頌。
#+BEGIN_VERSE
「　喝下當陽震大威攔胸好與一千椎撥轉吹毛¶空裡去也是區區拍馬歸
#+END_VERSE
」¶

問十二面觀音那面是正。¶

答東西南北。¶

頌。
#+BEGIN_VERSE
「　大悲觀世音無剎不現身相識滿天下知心能¶幾人
#+END_VERSE
」¶

問從上來一人行棒一人行喝阿那個親。¶

答今朝正是娘生日。¶

頌。
#+BEGIN_VERSE
「　行棒行喝絕狐蹤長安道上不相逢等閒拈起¶鐵橛子勒馬加鞭不露鋒
#+END_VERSE
」¶

問臨濟云一人在孤峰頂上無出身之路一人在十¶
字街頭亦無向背且道那個在前那個在後。¶

答兩個泥牛鬥入海直至如今無消息。
<pb:KR6q0413_J_006-0201a>¶

頌。
#+BEGIN_VERSE
「　青峰頂上浪花鮮樹子無根葉滿天須彌頂上¶翻觔斗海外漁翁把釣竿
#+END_VERSE
」¶

問有一人輪劫在途中不離家舍有一人離家舍不¶
在途中阿那個合受人天供養。¶

答無底缽盂盛將來。¶

頌。
#+BEGIN_VERSE
「　擊碎窗前月沖開萬里雲含光成一片大地盡¶生春
#+END_VERSE
」¶

問饑來喫飯困來打眠愚人笑我智者知焉且道知¶
底事作麼生。¶

答露柱懷胎。¶

頌。
#+BEGIN_VERSE
「　三條椽下逞風流踏著源頭水逆流策馬乘車¶千古事無心明月上鉤頭
#+END_VERSE
」¶

問牛頭橫說豎說不知向上有關捩子作麼生是向¶
上關捩子。¶

答眉毛竅裡翻觔斗。¶

頌。
#+BEGIN_VERSE
「　鳥啼日暖百花新放出枝頭幾瓣春佛祖位中¶留不住虛名流落到而今
#+END_VERSE
」¶

問牛頭未見四祖百鳥啣花諸天送供見後為甚麼¶
覓他蹤跡不見。¶

答當初祗謂茅長短燒了方知地不平。¶

頌。
#+BEGIN_VERSE
「　放出傾湫倒嶽威虛空拶得雪花飛鴛鴦一對¶無蹤跡千古流傳作話題
#+END_VERSE
」¶

問宗說俱通底人為甚麼我又道他不是。¶

答拈得鼻孔失卻口。¶

頌。
#+BEGIN_VERSE
「　宗也通兮教也通聾人聽見五更鐘一聲霹靂¶驚天地凡聖從教立下風
#+END_VERSE
」¶

問古人道識得此事便休為甚麼道認著依然還不¶
是。¶

答青天也須喫棒。¶

頌。
#+BEGIN_VERSE
「　識得根源即便休有何煩惱有何憂更深夜靜
<pb:KR6q0413_J_006-0201b>¶清光皎萬里長空萬里秋
#+END_VERSE
」¶

問空生晏坐花狼籍語若雷兮聲若霹且道他說個¶
甚麼。¶

答隔壁聽釵聲。¶

頌。
#+BEGIN_VERSE
「　空生巖畔花狼籍山色溪聲舌廣長滾滾波濤¶流不竭長江日夜水忙忙
#+END_VERSE
」¶

問無陰陽地生個甚麼。¶

答放出枝頭劫外春。¶

頌。
#+BEGIN_VERSE
「　無影山中無住基生盲截地不施為獅兒哮吼¶連星月鐵馬加鞭曉夜嘶
#+END_VERSE
」¶

問學家參禪貴脫生死且道生死作麼生脫。¶

答眼閉腳直。¶

頌。
#+BEGIN_VERSE
「　脫下破草鞋赤腳平地走踏著南山鱉鼻蛇冷¶地遭他咬一口
#+END_VERSE
」¶

問脫得生死便知去處一口氣不來向甚麼處去。¶

答白雲只在青山內。¶

頌。
#+BEGIN_VERSE
「　脫得脫不得生死如何決決決決六月炎天下¶大雪
#+END_VERSE
」¶

問前有猛虎當路後有萬丈深坑左右劍樹刀山正¶
與麼時如何迴避。¶

答云哪。¶

頌。
#+BEGIN_VERSE
「　猛虎當陽誰敢立起便起兮擊便擊擊便擊左¶右逢源虛空霹靂
#+END_VERSE
」¶

問踞虎頭收虎尾的衲僧且道具甚麼手段。¶

答打一掌云某甲一向粗糙。¶

頌。
#+BEGIN_VERSE
「　虎嘯山兮山笑虎大地拈來一撮土羅紋結角¶深藏處那個男兒敢莽鹵
#+END_VERSE
」¶

問道得也打道不得也打假若總不與麼時如何。¶

答隨聲便打云某甲觸忤尊顏。¶

頌。
#+BEGIN_VERSE
「　昨夜東風遶四鄰今朝脫骨又重新棒頭點出
<pb:KR6q0413_J_006-0201c>¶金剛眼透過威音與古今
#+END_VERSE
」¶

問大德無德大道無道大富無糧大地無草且道居¶
乎師位者以何為人。¶

答一條拄杖驀頭該。¶

頌。
#+BEGIN_VERSE
「　浪蕩江湖數十秋得意忘言即便休衣錦不知¶公子貴山自高兮水自流
#+END_VERSE
」¶

問以禮接待是通行事為甚南泉打破鍋。¶

答車不橫推理無曲斷。¶

頌。
#+BEGIN_VERSE
「　底事分明作者希通身毛羽似剛錐南泉打破¶閑家具莫向人前理是非
#+END_VERSE
」¶

問前三三與後三三且道是多少。¶

答晝夜一百八。¶

頌。
#+BEGIN_VERSE
「　金針透出幾山頭脫體和衣得自由㘞地一聲¶空宇宙春來桃李趁溪流
#+END_VERSE
」¶

問不達法源故多諍論為甚居乎師位者東闢西闢。¶

答人平不語水平不流。¶

頌。
#+BEGIN_VERSE
「　遠山風送幾千里白雲深處日輪紅撒手一拋¶金彈子擊破威音那畔蹤
#+END_VERSE
」¶

問言滿天下無口過為甚麼道口是禍門。¶

答錐頭利鑿頭方。¶

頌。
#+BEGIN_VERSE
「　山色深深月影希清虛冷淡少人知識得個中¶消息子爾是何人我是誰
#+END_VERSE
」¶

問無頭無尾是甚麼不妨當堂試道看。¶

答雪峰輥的。¶

頌。
#+BEGIN_VERSE
「　無尾無頭栗棘蓬當陽拈出絕狐蹤塞斷咽喉¶人不會昔人飛劍斬黃龍
#+END_VERSE
」¶

問建法幢開門戶我道好事不如無且道有甚麼過。¶

答一波纔動萬波隨。¶

頌。
#+BEGIN_VERSE
「　金風吹動浪差差無底扁舟過海西釣起鉤頭¶波底月驚得沙鷗兩岸飛
#+END_VERSE
」
<pb:KR6q0413_J_006-0202a>¶

問踏翻大地尋常事踢倒乾坤當戲毬此人具甚麼¶
力量。¶

答不為分外。¶

頌。
#+BEGIN_VERSE
「　個事分明記得清牧童遙指杏花村倒轉黃河¶翻白浪金鱗那怕禹門深
#+END_VERSE
」¶

問一聲彈指樓閣門開且道彌勒在甚麼處。¶

答兩眼對兩眼。¶

頌。
#+BEGIN_VERSE
「　明月家家有分大道不離方寸照破鐵壁銀山¶金剛腦後一頓
#+END_VERSE
」¶

問學道先須識自宗莫將真際雜頑空且道真際頑¶
空如何辯別。¶

答賊是小人做。¶

頌。
#+BEGIN_VERSE
「　蛟龍困臥幾千秋吐出明珠孰敢收忽遇風雲¶時際會紅光穿透碧峰頭
#+END_VERSE
」¶

問心不是佛智不是道畢竟如何即是。¶

答畫虎畫皮難畫骨知人知面不知心。¶

頌。
#+BEGIN_VERSE
「　靈山千古振宗風列聖場中一線通縱有高賢¶留不住夜深明月掛青松
#+END_VERSE
」
<pb:KR6q0413_J_006-0202b>¶


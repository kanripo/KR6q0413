# -*- mode: mandoku-view; -*-
#+DATE: 2016-06-08 5:36
#+TITLE: 大休珠禪師語錄
#+PROPERTY: CBETA_ID J27nB192
#+PROPERTY: ID KR6q0413
#+PROPERTY: SOURCE Jiaxing Canon Vol. 27, No. B192
#+PROPERTY: VOL 27
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0413_J_007-0202b> 
#+PROPERTY: JUAN 7
曹溪大休珠禪師住越城天華寺百問卷第七¶
嗣法弟子德明答頌¶
瑞鹿法孫行信編次¶

問有句無句如藤倚樹樹倒藤枯且道句歸何處。¶

答夜來床席煖伸腳到天明。¶

頌。
#+BEGIN_VERSE
「　一條白棒沒頭埋脫落一聲天外來獅子翻身¶擒住也至今懸挂在眉台」
#+END_VERSE
¶

問若論此事直饒辨若懸河答如流水總與那事沒¶
交涉如何是那事。¶

答某甲忘卻了。¶

頌。
#+BEGIN_VERSE
「　東風昨夜到天邊吹落寒光隱翠巔縱有兜羅¶攀不住夜深倒挂月明前」
#+END_VERSE
¶

問千說萬說不如一決且道決個甚麼。¶

答鼻孔大頭垂。¶

頌。
#+BEGIN_VERSE
「　古澗溪頭楊柳青黃鸝處處弄機聲東風一陣¶吹將盡花蕊紛紛滿四鄰」
#+END_VERSE
¶

問喝一喝云是賓耶是主耶。¶

答某甲昨日從天台來。¶

頌。
#+BEGIN_VERSE
「　耀武揚威振萬兵一番提起一番新紅輪透出¶金鞭響得勝歸來萬國欽」
#+END_VERSE
¶

問拈拄杖云一千七百則葛藤皆從這裡出且道這¶
個又從甚麼處出。¶

答且放下著。¶

頌。
#+BEGIN_VERSE
「　驀地翻身透萬峰吹毛揮處落霜紅展開兩隻¶修羅手百億須彌不露蹤」
#+END_VERSE
¶

問不是嶺頭傳底事豈從雞足付將來即今手裡拈¶
的口裡道的畢竟從甚麼處得來。¶

答拂子頭邊。¶

頌。
#+BEGIN_VERSE
「　昨夜泥牛翻海底今朝木馬吼春風須彌撥轉¶青霄外大地收來掌握中」
#+END_VERSE

<pb:KR6q0413_J_007-0202c>¶

問心明能超曠劫英雄力破重圍為甚麼道秪為分¶
明極番令所得遲。¶

答太平原是將軍致不許將軍見太平。¶

頌。
#+BEGIN_VERSE
「　百戰場中得自由將軍韜略掌中籌揮開日面¶驅雷電萬里關山暗點頭」
#+END_VERSE
¶

問如是我聞與乾屎橛是同是別。¶

答冬瓜直儱侗瓠子曲灣灣。¶

頌。
#+BEGIN_VERSE
「　犀牛驀地翻身轉踏破煙霞幾萬重滿目春光¶留不住海門迸出一輪紅」
#+END_VERSE
¶

問東家作驢西家作馬要騎便騎要下便下且道此¶
人得何三昧。¶

答腰纏十萬貫騎鶴上楊州。¶

頌。
#+BEGIN_VERSE
「　金毛擺尾出雲峰搖落桃花遍地紅踏破珊瑚¶枝上月木人起舞笑春風」
#+END_VERSE
¶

問夜深不向蘆灣泊迥脫中間與兩頭且道此人如¶
何行履。¶

答風力扶帆行不棹笛聲邀月下滄洲。¶

頌。
#+BEGIN_VERSE
「　梁主追尋過別峰流傳千古與誰通秋江暗渡¶無人識不住蘆花兩岸中」
#+END_VERSE
¶

問在眼曰見在耳曰聞在手曰捉在足曰奔便恁麼¶
承當還有過也無。¶

答親者不問問者不親。¶

頌。
#+BEGIN_VERSE
「　一葉扁舟江上遊十分春色許誰收獰龍迅轉¶千層浪曾把須彌作繡毬」
#+END_VERSE
¶

問高峰四句內有一句能縱能奪能殺能活且道是¶
那一句。¶

答問處甚分明。¶

頌。
#+BEGIN_VERSE
「　芒鞋踏破鐵城東聊借烏藤下別峰格外乾坤¶都掃蕩輕輕拈向缽盂中」
#+END_VERSE
¶

問趙州東壁挂葫蘆意旨如何。
<pb:KR6q0413_J_007-0203a>¶

答無意旨。¶

頌。
#+BEGIN_VERSE
「　一毫頭上露天機凡聖由來總不知輕輕撥轉¶關捩子枯木花開劫外枝」
#+END_VERSE
¶

問此眾無枝葉惟有諸真實作麼生說個真實底道¶
理。¶

答人人腳跟點地。¶

頌。
#+BEGIN_VERSE
「　八面玲瓏遶翠微通身毛羽利如錐谿山怪石¶都穿過脫殼烏龜也解飛」
#+END_VERSE
¶

問摘葉尋枝則不問直截根源事若何。¶

答曲了也。¶

頌。
#+BEGIN_VERSE
「　長空迸出一輪秋萬國驪龍捧玉毬拍碎寒光¶飛遍地還他作者始能收」
#+END_VERSE
¶

問殺父殺母向佛前懺悔殺佛殺祖向甚處懺悔。¶

答燈籠露柱。¶

頌。
#+BEGIN_VERSE
「　怪石叢中白象王六牙纔現紫雲彰玉蹄踏轉¶千溪月撲落寒梅遍地香」
#+END_VERSE
¶

問無舌人解語無手人行拳無手人打無舌人無舌¶
人說個甚麼。¶

答逢人但恁麼問。¶

頌。
#+BEGIN_VERSE
「　四十年來懶坐禪常將古佛枕頭眠睡中無甚¶真消息鎮夜齁齁大打鼾」
#+END_VERSE
¶

問普慧雲興二百問普賢瓶瀉二千酬且道問底答¶
底從甚麼處來。¶

答隨聲便喝。¶

頌。
#+BEGIN_VERSE
「　紫氣騰騰山色奇靈峰怪石露天機三間茅屋¶從來住一滴曹溪遶翠微」
#+END_VERSE
¶

問多年塵土無人拂一身常鎮在天涯為甚長安大¶
鬧。¶

答錦上鋪花。¶

頌。
#+BEGIN_VERSE
「　拋出傾湫倒嶽機虛空凜凜雪花飛夾山無限
<pb:KR6q0413_J_007-0203b>¶清平樂不值山家兩道眉」
#+END_VERSE
¶

問有語成謗無語成誑有無俱遣且道作麼生商量。¶

答老漢忘卻話頭了也。¶

頌。
#+BEGIN_VERSE
「　夜深無事躡高巔獨步攜笻到壑邊惟有一輪¶明月照棒頭獨破水中天」
#+END_VERSE
¶

問風吹日炙還當得祖師西來意麼。¶

答爛卻多少。¶

頌。
#+BEGIN_VERSE
「　虛空吐出一枝花馥馥清香映碧霞一陣狂風¶吹欲盡紛紛幾點落誰家」
#+END_VERSE
¶

問三腳驢子上天台且道日行多少。¶

答一去二三里。¶

頌。
#+BEGIN_VERSE
「　良馬追風不用鞭誰將雲影挂青天翻身不覺¶騰霄漢踏破長江月一團」
#+END_VERSE
¶

問參禪學道人秪要會得本命元辰的落處假若四¶
大分張本命元辰落在甚麼處。¶

答只在此山中。¶

頌。
#+BEGIN_VERSE
「　參禪須要識元辰枯木花開劫外春杖頭點出¶無心月堪作人間第一燈」
#+END_VERSE
¶

問劫火洞然大千俱壞未審此個壞不壞。¶

答長安雖鬧我國晏然。¶

頌。
#+BEGIN_VERSE
「　那事明明偏剎塵何須特地問知音哮吼一聲¶天地裂大千無處不稱尊」
#+END_VERSE
¶

問玄沙三種病人如何接得。¶

答便與麼去。¶

頌。
#+BEGIN_VERSE
「　沙裡淘金始見真百般捏怪度殘生本來一個¶風流漢何必人前叫苦聲」
#+END_VERSE
¶

問道遠乎哉觸事而真如何是道。¶

答飢來喫飯倦來眠。¶

頌。
#+BEGIN_VERSE
「　萬念灰來一物無悠悠何事涉程途推開日西¶月面佛透出江心月下波」
#+END_VERSE

<pb:KR6q0413_J_007-0203c>¶

問古人道向上一路千聖不傳向上一路千聖不然¶
不傳不然則不問如何是向上一路。¶

答觸破天邊月。¶

頌。
#+BEGIN_VERSE
「　翠竹黃花古佛心銛刀利刃耀乾坤夜深碧澗¶寒潭底透出團團月一輪」
#+END_VERSE
¶

問般若如大火聚動動則燎卻面門為甚麼又道眼¶
光爍破四天下。¶

答不離當處。¶

頌。
#+BEGIN_VERSE
「　坐臥經行總一般更無一法雜其間悠悠踏斷¶山頭路香滿溪山花滿園」
#+END_VERSE
¶

問一即六六即一一六俱忘時如何。¶

答家家門前火把子。¶

頌。
#+BEGIN_VERSE
「　密密綿綿不漏機山花澗水兩相宜誰知六一¶俱忘後千聖從來不識伊」
#+END_VERSE
¶

問拈一莖草遍覆大千還信得及麼。¶

答少賣弄。¶

頌。
#+BEGIN_VERSE
「　金風吹過碧峰頭赤腳胡僧得自由蒼松白石¶融心劫逆水長江晝夜流」
#+END_VERSE
¶

問觀世音菩薩將錢買糊餅放下卻是饅頭還是神¶
通妙用還是法爾如然。¶

答栗棘蓬。¶

頌。
#+BEGIN_VERSE
「　栗棘蓬邊得自由原來放下是饅頭夜半日輪¶當午照金雞啼在五更頭」
#+END_VERSE
¶

問開口早經千萬里低頭思慮萬重關指人若也無¶
正眼何啻前程作野犴作麼生是指人底正眼。¶

答爛冬瓜。¶

頌。
#+BEGIN_VERSE
「　風寒吹凜烈碧雲千古潔牛頭未見時百花頻¶落葉」
#+END_VERSE
¶

問雲門扇子𨁝跳上三十三天築著帝釋鼻孔東海¶
鯉魚打一棒雨似盆傾試道道看。
<pb:KR6q0413_J_007-0204a>¶

答打云放過則不可。¶

頌。
#+BEGIN_VERSE
「　扇子何曾跳上天雲門拈向鼻頭尖嚇得釋提¶心膽碎幾乎躲在碧巖前」
#+END_VERSE
¶

問肅宗夢發菩提心誌公向宗道十二其中還有道¶
理麼。¶

答相識滿天下知心能幾人。¶

頌。
#+BEGIN_VERSE
「　菩提寶鏡映三台漁翁把釣送將來接得驪珠¶藏世界休將世界挂心懷」
#+END_VERSE
¶

問江山改而心不易海嶽遷而志不移為甚麼有得¶
有失。¶

答石人無夢。¶

頌。
#+BEGIN_VERSE
「　山河改變有當人花發枝頭樹樹新等閒識得¶東風面萬紫千紅總是春」
#+END_VERSE
¶

問瞬目巳經千萬劫揚眉猶隔萬重關作麼生得勦¶
絕去。¶

答未開口前。¶

頌。
#+BEGIN_VERSE
「　雲從山裡過撞著火柴頭燒盡虛空界紅光射¶斗牛」
#+END_VERSE
¶

問徹底掀翻的我道未在鼻孔撩天者尚不放行且¶
道山僧具甚麼眼目。¶

答瞎。¶

頌。
#+BEGIN_VERSE
「　掀翻大地有何難莫把煙霞仔細看劃破長江¶流注涇鷓鴣啼處百花殘」
#+END_VERSE
¶

問世尊言應如是知如是見如是信解不生法相驀¶
拈拄杖云喚作個甚麼。¶

答沒有名字。¶

頌。
#+BEGIN_VERSE
「　雷轟電閃一條白練兩個古錐佛也不見」
#+END_VERSE
¶

問談真即逆俗順俗則違真如何得不相違去。¶

答君明臣良。¶

頌。
#+BEGIN_VERSE
「　寂寂本來空虛名待雪峰松下問童子只在此
<pb:KR6q0413_J_007-0204b>¶山中」
#+END_VERSE
¶

問法不在內外中問未審在甚麼處。¶

答鳴指云在這裡。¶

頌。
#+BEGIN_VERSE
「　法法頭頭得自由將軍有令定機謀手敲石鼓¶叮咚嚮撥轉機輪向上酬」
#+END_VERSE
¶

問會得那邊事卻來這邊行履且道那邊事作麼生。¶

答逢人切忌錯舉。¶

頌。
#+BEGIN_VERSE
「　雞足山中等個人龜毛頭上解翻身赤腳波斯¶空裡走悠悠獨步在江濱」
#+END_VERSE
¶

問莫向白雲深處坐切忌寒灰煨殺人畢竟如何出¶
得此過。¶

答剎竿頭上風車子。¶

頌。
#+BEGIN_VERSE
「　獨坐孤峰看月華眼裡何曾著得沙踏斷浮雲¶千萬片如何及得老僧家」
#+END_VERSE
¶

問拈拄杖云喚作是亦不得喚作非亦不得畢竟喚¶
作個甚麼。¶

答胡張三黑李四。¶

頌。
#+BEGIN_VERSE
「　獨憐幽草澗邊生上有黃鸝深處鳴春潮帶雨¶晚來急野渡無人舟自橫」
#+END_VERSE
¶

問三玄收不得四句豈能該未審是個甚麼。¶

答石女不揚眉。¶

頌。
#+BEGIN_VERSE
「　閃電光輝當門霹靂作家相見東墻西壁」
#+END_VERSE
¶

問一輪超出三界外當軒照破萬家門即今山門佛¶
殿作麼生說個超破的道理。¶

答竹密不妨流水過山高豈礙白雲飛。¶

頌。
#+BEGIN_VERSE
「　撾毒鼓震大千水裡無筋透碧天杖頭點破摩¶醯眼撥轉乾坤風月前」
#+END_VERSE
¶

問猿抱子歸青嶂裡鳥啣花落碧岩前不得作境會¶
且道作麼生會。¶

答舌頭無骨。
<pb:KR6q0413_J_007-0204c>¶

頌。
#+BEGIN_VERSE
「　細雨紛紛灑玉樓佳人對鏡早梳頭忽然打破¶菱花鏡一道寒光射斗牛」
#+END_VERSE
¶

問劫火洞然而常靜步行踏斷流水聲還有是般人¶
麼。¶

答十字街頭石敢當。¶

頌。
#+BEGIN_VERSE
「　金雞聲唱太平歌兔子從來不出窩語若雷兮¶轟劫外光鋩一點射娑婆」
#+END_VERSE
¶

問汝若胡喝亂喝我即橫打豎打且道賓主相見還¶
有過也無。¶

答赤眼撞著柴火頭。¶

頌。
#+BEGIN_VERSE
「　擊碎重關拈出布衫有過無過揭過一班」
#+END_VERSE
¶

問善財參遍處黑豆未生芽且道明甚麼邊事。¶

答踏著秤鎚原是鐵。¶

頌。
#+BEGIN_VERSE
「　藕絲縫裡步雲霞楖栗橫擔日月斜黑豆而今¶拋出也從教何地不生芽」
#+END_VERSE
¶
¶
¶
¶
¶
卷第七
<pb:KR6q0413_J_007-0205a>¶

